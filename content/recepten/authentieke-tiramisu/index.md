---
draft: false
title: Authentieke tiramisu
tags:
  - dessert
  - tiramisu
  - amaretto
date: 2022-12-26T20:10:50.588Z
description: "Authentieke tiramisu, gevaarlijk lekker! "
image: tiramisu-hp2.jpg
---
_4 tot 6 porties | 40 minuten (+ 12 tot 24u opstijven)_

#﻿# Ingredienten
-   500 gram Mascarpone kaas
-   6 eieren (6 dooiers en het eiwit van 3 eieren)
-   9 eetlepels suiker (ongeveer 1,5 eetlepel voor elke eierdooier)
-   300 gram Savoiardi koekjes (lange vingers)
-   1 glas koffie (oploskoffie of, nog lekkerder, espresso koffie)
-   Amaretto likeur (de hoeveelheid hangt van jouw smaak en je gasten af)
-   Cacao poeder

#﻿# Bereiding
1. Scheid de eierdooiers en het eiwit in twee verschillende kommen.

2. Klop het eiwit van 3 eieren op totdat het schuimig en sneeuwwit is.

3. Klop de 6 eierdooiers met de suiker op tot een dikke lichtgele crème (goed kloppen, beter te lang dan te kort).

4. Voeg nu alle Mascarpone kaas aan de eierdooiercrème toe en schep de ingrediënten goed door elkaar. Daarna voeg je ook het eiwit toe en schep je opnieuw alles goed door elkaar totdat je een zachte maar dikke crème hebt.

5. Bedek nu de bodem van de schaal met de Savoiardi koekjes. Dit is de basis van je tiramisu. Schenk een half glas koffie over de koekjes en schenk er dan, desgewenst, de Amaretto likeur over (wat ons betreft mag het wel een flinke scheut zijn). Strooi nu wat cacaopoeder over het geheel en dek de koekjes af met de helft van de crème.

6. Maak nu een tweede laag Savoiardi koekjes en herhaal alle handelingen (dus koffie, likeur en cacao van de eerste laag).

7. Bedek de tweede laag nu met de rest van de crème en strooi er een dekkende laag cacao over.

8. Dek de tiramisu nu af met keukenplastic of aluminium folie en plaats de schaal in de ijskast. In theorie kun je de tiramisu na een paar uur al eten, maar na 24 uur in de ijskast is deze Italiaanse lekkernij op z’n best!


#﻿# Notities 
**Info:** Wist je dat 21 maart nationale tiramisudag was? Ik had ook geen idee maar dat stond in de brontekst haha. 
**B﻿ron:** https://www.trendystyle.net/tiramisu-naar-origineel-italiaans-recept/