---
draft: false
title: Zomerse aardbeientiramisu
tags:
  - Tiramisu
  - aardbei
  - dessert
date: 2022-12-25T20:35:22.113Z
description: "Een zomerse variant op tiramisu met aardbeien en citroen. "
image: kindertiramisu.jpg
---
Tiramisu vind ik heerlijk! Het is ook een topdessert voor tijdens de kerstdagen. Voor kinderen (en zwangeren) is het echter minder geschikt omdat er alcohol en rauw ei in verwerkt zit. Deze zomerse aardbeientiramisu is dan echt een uitkomst! 

_6 porties | 25 minuten (+2 uur opstijven)_

## Ingrediënten
- [ ] 1 citroen
- [ ] 1 tlp vanille extract
- [ ] 250 gram mascarpone
- [ ] 50 gram witte basterdsuiker
- [ ] 250 ml slagroom
- [ ] 150 ml sinaasappelsap
- [ ] 175 gram lange vingers
- [ ] 250 gram verse aardbeien
- [ ] 20 gram gevriesdroogde aardbeien


## Bereiding
1. Was de citroen schoon en rasp de gele schil.  
2. Meng de mascarpone met de suiker, citroenrasp en vanille extract. 
3. Klop de slagroom stijf met een mixer. 
4. Spatel de slagroom door de mascarpone.
5. Neem een diepbord of schaal en schenk daar de sinaasappelsap in.  Doop de helft van lange vingers in de sap en bedek de natte lange vingers over de bodem van je schaal. (De bodem moet helemaal bedekt zijn.) 
6. Verdeel de helft van de mascarpone over de lange vingers. Maak vervolgens een laag met de aardbeien.  
7. Herhaal stap 5 en 6; maak weer een laag met sap doordrenkte lange vingers en doe de tweede helft van de mascarpone daar weer overheen. 
8. Zet de tiramisu in de koelkast en laat minimaal 2 uur opstijven.
9.  Klaar om te serveren? Rasp nog even de gevriesdroogde aardbeien over de tiramisu, plus eventueel wat extra aardbeien.
10. Eet smakelijk!

## Notities
Tip: Maak ook eens [authentieke tiramisu](/recepten/authentieke-tiramisu/)!  
Bron: https://kidshoekje.nl/recipe/kidsproof-aardbeien-tiramisu/