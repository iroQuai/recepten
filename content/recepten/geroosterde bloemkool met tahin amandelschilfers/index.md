---
title: geroosterde bloemkool
date: 2022-02-02
tags:
  - tahin
  - bloemkool
  - vegetarisch
  - sumac
  - za'atar
  - oven
  
image: geroosterdebloemkooltahin.jpg
description: met amandelschilfers en tahin
lastmod: 2023-02-08T21:35:45.664Z
---
Vroeger at ik bloemkool altijd gekookt, met een kaassausje en wat nootmuskaat. Niks mis mee hoor, maar er is zo veel meer mogelijk met bloemkool! Deze geroosterde versie met oosterse kruiden kan ik ook altijd moeilijk weerstaan :)  

_15 min. (+35 min oventijd)_

## Benodigdheden

-   ½  bloemkool, in roosjes 
-   1  handjes amandelschilfers, even roosteren in de pan of in de oven 
-   Olijfolie 
-   2  tl sumac 
-   2  tl za'atar 
-   fijn zeezout 
-   zwarte peper 
-   Dressing:
-   1  tl tahin, 
-   2  tl olijfolie, 
-   scheutje water 
-   ½  citroen, alleen het sap 
-   ½  tl ahornsiroop 
-   snuf zout 

## Bereiding

1.  Verwarm de oven voor op 200 graden. 
2.  Verdeel de bloemkool in roosjes of in schijven (je mag daar zelf in kiezen). 
3.  Doe in een kom, giet er olijfolie over en kruid met sumac, za'atar, fijn zeezout en zwarte peper. Meng alles goed door elkaar. 
4.  Leg het mengsel in een ovenschaal en zet in de oven, ongeveer 30/35 minuten. 
5.  Ondertussen maak je de dressing. Neem een kommetje en doe hier de ingredienten (zie hierboven) in en meng alles goed door elkaar. Zet even op zij. 
6.  Neem een steelpan en rooster op een laag vuurtje een handje amandelschilfers totdat ze een licht bruine kleur hebben. Blijf er wel bij want ze worden snel zwart! 
7.  De bloemkool is klaar, als je erin prikt en de roosjes zijn iets zachter (niet te zacht want er mag er wel een 'bite' inzitten) en ze een mooi goudbruine kleur hebben. 
8.  Giet er de dressing erover en werk af met de geroosterde amandelen. 

## Notities
Tip: strooi er nog wat granaatappel over

Bron: <https://www.fisforsofia.be/2020/03/12/geroosterde-bloemkool-met-tahin-amandelschilfers/>