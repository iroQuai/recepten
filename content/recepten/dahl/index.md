---
draft: false
title: Dahl
tags:
  - Dahl
  - linzen
  - soep 
  - komijn 
date: 2023-03-19T12:58:42.828Z
description: Een zeer smakelijk en makkelijk te bereiden Dahl van rode linzen,
  die ook heel goed als basis voor Dahl soep is te gebruiken.
image: orig_hugh_fearnley_whittingstalls_dahl_20161220151032258749hzllt.jpg
---0
Een eenvoudige dhal van rode linzen past bij zoveel groentegerechten - niet alleen curries en biryani's, pakora's of bhaji's, maar zelfs bij iets eenvoudigs als fijngesneden en roergebakken groente en een schep rijst. Dhal is ook een lekkere manier om wat proteïne aan je vegetarische maaltijd toe te voegen. Dit makkelijke maar authentieke voorbeeld is gebaseerd op een recept van de fantastische Indiase kok Udit Sarkhel.

 _4 porties | 30 minuten_

## ingrediënten 
- 250 g rode linzen
- 1 tl gemalen kurkuma
- 3/4 tl fijn zeezout
- 2 el zonnebloemolie
- 1 tl komijnzaad
- 1 ui, gehalveerd en in dunne halve ringen
- klein bosje peterselie of koriander of een paar takjes munt, grof gesneden

## bereiding
Doe de linzen in een pan met 800 ml koud water en breng aan de kook. Schep met een schuimspaan het schuim van het kookwater en roer de kurkuma en het zout erdoor. Draai het vuur laag en laat zonder deksel ongeveer 15 minuten sudderen, terwijl je de linzen af en toe flink doorroert tot de linzen gebroken zijn en je een puree hebt die net zo dik is als eens dikke soep of havermoutpap. Je kunt er wat heet water uit de waterkoker door roeren als de puree te dik wordt. Houd warm in de pan.

Als de dhal bijna klaar is, verhit je de zonnebloemolie in een koekenpan op middelhoog vuur. Voeg het komijnzaad toe en bak een paar minuten tot ze gebruind zijn en beginnen te geuren. Doe de ui erbij en bak deze op vrij hoog vuur 5-10 minuten tot de halve ringen goudbruin zijn en misschien zelfs wat aangebrand.

Schep de uien over de hete linzen in de pan, doe het deksel erop en laat 5 minuten staan. Roer de uien en komijn erdoor. Proef en doe er extra zout en peper bij als dat nodig is. Erg lekker met koriander, peterselie of munt erover - maar dat is niet noodzakelijk.

## notities
**Tip**: Met dit basisrecept kan je ook heerlijke Dahl soep maken! Enige dat je hoeft te doen is wat water en/of bouillon  toevoegen (hoeveelheid afhankelijk van je wens voor dikke of dunne soep)

**Bron**: Uit het boek "Veggie!" van Hugh Feanley Whittingstall (ISBN 978 90 230 1466 9/NUR 440)
