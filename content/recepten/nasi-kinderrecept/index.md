---
draft: false
title: Nasi (kinderrecept)
tags:
  - Rijst
  - nasi
  - Indonesië
  - vega
  - pindasaus
date: 2025-09-23T20:23:00.000+02:00
description: Een eenvoudige en smaakvolle Indonesië Nasi, geschikt voor kinderen
image: 32701.jpg
---
Deze eenvoudige en smaakvolle Indonesische nasi heeft mijn dochter van 10 op school leren maken bij een kookles. Lekker èn nuttig, want "Je leert meteen het verschil tussen eetlepels en theelepels, en hoe je een timer gebruikt". Nu maar hopen dat ze dit nog vaak voor ons gaat maken ;)  

*5 porties (kinderen) | 60 min.*

## Ingrediënten

**Basis**  
* 200 g rijst  
* ½ paprika  
* 130 g tuinerwten  
* 1 lente-ui  
* 100 g wortel  
* Handje gebakken uitjes  
* 3 el ketjap manis  
* 2 el sojasaus  
* 2 tl sambal  
* 1 teen knoflook  
* 1 cm gember  
* 90 g vegetarische kip  

**Voor de pindasaus**  
* 3 el pindakaas  
* 200 ml melk  
* ¼ limoen (sap)  
* 1 el ketjap  
* 1 tl sambal  
* ¼ rode ui  

## Bereiding

**1. Voorbereiding**  
- Was je handen.  

**2. Rijst koken**  
- Breng water aan de kook in een pan.  
- Kook de rijst volgens de aanwijzingen op de verpakking.  

**3. Groenten en kruiden voorbereiden**  
- Snijd de knoflook en gember zo klein mogelijk.  
- Rasp de wortel grof.  
- Snijd de paprika in kleine blokjes.  
- Snijd de lente-ui in dunne ringen.  
- Leg de tuinerwten in warm water om te ontdooien.  
- Snijd de vegetarische kip in stukjes.  
- Voor de pindasaus: snijd de rode ui fijn en zet apart.  

**4. Groenten bakken**  
- Verhit een pan op middelhoog vuur (stand 6) met 1 el olie.  
- Bak de knoflook en gember tot ze beginnen te geuren.  
- Voeg wortel, paprika en lente-ui toe en bak 4 minuten.  

**5. Nasi mengen**  
- Voeg de vegetarische kip en de doperwten toe. Bak 3 minuten.  
- Voeg de gekookte rijst toe.  
- Voeg 3 el ketjap, 2 el sojasaus en 1 tl sambal toe.  
- Meng goed zodat de rijst verkleurt door de saus.  
- Bak alles nog 5 minuten door tot het goed warm is.  

**6. Pindasaus maken**  
- Verhit olie in een pan op stand 6.  
- Bak de rode ui tot deze glazig wordt.  
- Voeg pindakaas en melk toe en roer goed.  
- Doe dit op stand 3 en blijf roeren tot de saus glad wordt.  
- Voeg limoensap, ketjap en sambal toe en meng goed.  

**7. Opmaak**  
- Schep nasi in een kom, voeg er een lepel pindasaus over of naast.  
- Bestrooi met gebakken uitjes.  

## Notities

**Tip**: Houd je van pittig? Voeg extra sambal toe in de pindasaus of direct bij de nasi.  

**Bron**: Ratatouille kookactiviteit
