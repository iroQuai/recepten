---
draft: false
title: Krokante Tofu (Tahoe)
tags:
  - tofu
  - tahoe
  - ""
date: 2023-02-26T20:50:42.067Z
description: "Een simpele manier om tofu krokant te bakken. "
image: header.png
---
T﻿ofu is een beetje zompig spul. Met dit simpele recept maak je er iets heerlijk krokants van!

*4 porties | 30 minuten*

## Ingrediënten

* 450 gram stevige tahoe (geen silken tofu)
* 1 theelepel knoflookpoeder
* 1 theelepel paprikapoeder
* 1 snufje chilipoeder (naar smaak)
* 2 eetlepels maïzena
* zout naar smaak
* 1 eetlepel rijstolie of zonnebloemolie

## Bereiding

1. Haal ruim op tijd de tahoe uit de koelkast. Houd rekening met de tijd om het vocht uit de tahoe te persen. Dit duurt ongeveer 15 tot 20 minuten.
2. Als het vocht uit de tahoe is geperst, snijd je het in blokjes. Leg de blokjes op een theedoek en dep de blokjes droog met keukenpapier of de theedoek.
3. Doe de blokjes in een kom en bestrooi ze met knoflookpoeder, paprikapoeder en chilipoeder. Schep de tahoe voorzichtig om met een spatel.
4. Bestrooi de blokjes met maïzena en schep nogmaals goed om zodat alle blokjes voorzien zijn van een wit laagje.
5. Verhit een eetlepel olie in een grote koekenpan. Test of de olie heet is door er een blokje in te leggen. Bak de tahoe in 2 rondes anders is de pan te vol.
6. Laat de blokjes 3 minuten bakken aan beide kanten. Draai ze daarna regelmatig om zodat ze ook rondom (aan de zijkanten) bruin worden.
7. Schep de tahoe uit de pan en laat ze uitlekken op een keukenpapiertje. Bestrooi met zout en serveer direct.

## Aantekeningen
*﻿Wist je dat...* Tahoe de Indonesische benaming is voor tofu? Het is hetzelfde product; sojakaas (gefermenteerde sojabonen)
*B﻿ron:* https://www.eetspiratie.nl/krokant-gebakken-tahoe/