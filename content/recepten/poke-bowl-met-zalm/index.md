---
draft: false
title: Poke bowl met zalm
tags:
  - Rijst
  - avocado
  - zalm
  - salade
date: 2024-01-21T17:20:28.325Z
description: Hawaïaanse maaltijdsalade met rijst, groente en zalm
image: img_ram_prd123759_1224x900_jpg.jpg
---
Poke bowl is eigenlijk een soort sushi, maar dan zonder zeewier. En niet Japans, maar Hawaïaans! De basis is koude rijst (met rijstazijn), diverse groentes en vis. Maar je kan eindeloos variëren! Een lekkere snelle en gezonde maaltijd voor ieder moment van de dag*.* 

*5 porties | 25 min.  (+ 1 uur wachten)*

## Ingrediënten

* 300 gr sushirijst (pandanrijst ook)
* 150 ml rijstazijn
* 375 g verse zalmfilets
* 0,5 rode peper
* 3 el Kikkoman sojasaus
* 2 el sesamolie
* 250 g bospenen
* 1 grote komkommer
* 4 bosuien
* 3 eetrijpe avocado's
* 3 tl zwart sesamzaad

## Bereiding

1. Kook de rijst volgens de aanwijzingen op de verpakking. Roer ⅔ van de rijstazijn door de rijst als deze nog warm is. Laat de rijst in 1 uur afkoelen op een grote platte schaal.
2. Snijd ondertussen de zalm in blokjes van 1 cm (brunoise). Snijd het steeltje van de halve rode peper en snijd het vruchtvlees fijn. Meng de zalm met de peper, sojasaus en olie. Zet tot gebruik afgedekt in de koelkast.
3. Schaaf de komkommer en bospeen met een kaasschaaf of dunschiller in lange linten. Besprenkel met de rest van de rijstazijn. Snijd de bosuien in schuine ringetjes. Snijd de avocado’s overlangs doormidden en verwijder de pit. Schep het vruchtvlees uit de schil en snijd in plakjes.
4. Verdeel de rijst over kommen. Verdeel de zalm, komkommer, wortel, bosui en avocado erover. Bestrooi de zalm met het sesamzaad.

## Notities

**Variatietip**: In principe kan je eindeloos variëren met de combinatie rijst/groente/vis. Andere lekkere ingrediënten in dit recept zijn Edamme boontjes, sushigember of wakame (zeewier salade)



**Bron**: https://www.ah.nl/allerhande/recept/R-R1188320/poke-bowl-met-zalm
