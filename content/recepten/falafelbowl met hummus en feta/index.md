---
title: Falafelbowl met hummus en feta
date: 2022-02-02
tags:
  - couscous
  - falafel
  - feta
  - hummus
  - salade
  - vegetarisch
image: falafelbowl.png
description: een kom vol heerlijke ingredienten!
lastmod: 2023-02-08T21:33:54.427Z
---
Maaltijden met veel rauwkost en de mogelijkheid om zelf de verhoudingen van de verschillende ingredienten samen te stellen doen het op een of andere manier altijd heel goed bij ons thuis. Naast "rolletjes" en natuurlijk gourmetten (waar ik zelf wat minder fan van ben) is deze falafelbowl ook altijd een succes!

## Benodigdheden

-   200 gram  falafel 
-   150 milliliters  knoflooksaus 
-   1  komkommer 
-   250 gram  cherrytomaatjes 
-   1  courgette 
-   125 gram  feta 
-   350 gram  couscous 
-   200 gram  hummus, pikant 
-   3  el olijfolie 
-   zwarte peper & zout 
-   1  Bouillonblokje  

## Bereiding

1.  Kook de couscous volgens de aanwijzingen op de verpakking. NB: met een (half) bouillonblokje erbij ipv alleen water wordt de couscous veel lekkerder) 
2.  Snij de komkommer in kleine blokjes en de courgette in plakjes. Halveer de cherrytomaatjes. Verbrokkel de feta. 
3.  Verhit 1 eetlepel olijfolie in een brede koekenpan. Bak hierin de plakjes courgette aan beide zijden op hoge temperatuur (ongeveer 4 minuten). Breng op smaak met zout en peper. Haal de courgette uit de pan en zet opzij. 
4.  Verhit in dezelfde pan 2 eetlepels olijfolie. Bak de falafel hierin in ongeveer 5 minuten rondom bruin. 
5.  Verdeel de couscous over de kommen. Bedek de couscous met de falafel, komkommer, courgette, knoflooksaus, tomaatjes, feta en hummus. 

## Notities

**Tip:** Extra lekker hartig met een lepel kalamata-olijventapenade. De hummus is niet heel pittig, maar wil je 'm toch minder pikant? Kies dan voor de naturel hummus!