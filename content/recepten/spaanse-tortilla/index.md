---
draft: true
title: Spaanse tortilla
tags:
  - Ei
  - aardappel
  - paprika
  - Spaans
date: 2023-03-02T21:18:47.033Z
description: Klassiek Spaans gerecht met ei en aardappel
image: spaanse-tortilla-met-aardappel-recept.jpg
---
Klassiek Spaans gerecht met aardappel, ei en paprika. Lekker als bijgerecht, tussendoortje of borrelhap. 

_4 porties | 20 minuten_

## Ingrediënten

- 500 gram aardappel (vastkokend – geschild en in kleine blokjes gesneden)
- 1 rode paprika
- 1 groene paprika
- 1 gele paprika
- 200 gram mais
- 1 ui
- 6-8 eieren (afhankelijk van de grootte)
- olijfolie, peper, zout, paprikapoeder
- evt een salade voor erbij
  

## Bereiding

1. Snij de ui fijn, de paprika's in blokjes en laat de mais uitlekken. Schil de aardappels en snij er kleine blokjes van. 
2. Verhit een scheut olie in een koekenpan en bak de aardappels 5-7 minuten op hoog vuur.
3. Kluts de eieren los in een ruime kom met peper, zout en paprikapoeder naar smaak.
4. Doe de aardappels bij het eiermengsel.
5. Bak nu de uien, paprika blokjes even kort gaar in de pan en voeg de laatste minuten het mais toe.
6. Voeg dit toe aan de aardappels en eieren. Meng alles goed door elkaar.
7. Giet het eiermengsel weer terug in twee (!) koekenpannen (het mengsel is teveel om in 1 koekenpan te bakken. Je kunt het of in twee pannen of in twee delen bakken (hou dan de reeds gebakken tortilla warm in de oven)
8. Doe de deksel op de pan en bak de aardappeltortilla in ongeveer 8 minuten gaar op laag/ middellaag vuur (let op: niet te heet bakken, zorg ervoor dat de onderkant niet aanbrandt).
9. Als het ei gestold is en je de pan goed heen en weer kunt bewegen, leg je een groot bord op de pan, draai de pan om en laat je de tortilla op het bord vallen. Leg de tortilla terug in de pan en bak de andere kant nu nog 5 minuten goud en lichtbruin. 
10. Serveer met een frisse salade, eet smakelijk!

## Notities
**Tip:**:  
Je kan vol op variëren met ingrediënten naast de ei, ui en aardappelen. Een aantal tips van de bronsite: 

- Voeg kleine blokjes chorizo toe aan de tortilla.
- Doe even snel een rondje koelkast voor je een Spaanse tortilla gaat maken en verwerk eventuele restjes groenten erin (in het kader van no waste).
- (Dunne) plakjes bacon of ham kun je ook prima verwerken door de vulling, erg lekker!
- Voeg ook eens wat kaas toe tijdens het bakken.


**Bron:** https://www.eefkooktzo.nl/spaanse-aardappeltortilla-recept/ 
