---
draft: false
title: Noedelsoep
tags:
  - Aziatisch
  - soep
  - noedels
  - paksoi
date: 2025-09-16T00:05:00.000+02:00
description: Snel en makkelijk, leuk om met kinderen te maken! Recept is
  onderdeel van het kinderboek "waar is mijn noedelsoep".
image: 31476.jpg
---
Maak je eigen noedelsoep, snel en makkelijk, leuk om met kinderen te maken! Recept is onderdeel van het kinderboek "waar is mijn noedelsoep"..  

*2 porties | 25 min.*

## IngrediÃ«nten

* 30 g mix voor heldere kippensoep  
* 1 liter water  
* 2 porties noedels naar keuze (bijv. eiernoedels of volkorennoedels)  
* 1 bosui, in ringetjes  
* 3 paksoistelen met blad  
* 6 (bevroren) sui kau dumplings (Aziatische toko)  
* 6 (bevroren) visballetjes (Aziatische toko)  
* Gebakken uitjes  
* Sojasaus  


## Bereiding

1. Bereid de noedels volgens de aanwijzingen op de verpakking. Spoel af met koud water en verdeel over 2 diepe soepkommen.  
2. Was de paksoi en snijd de stelen met blad in stukken van ca. 4 cm.  
3. Breng het water met de kippensoepmix aan de kook in een grote pan.  
4. Voeg de bevroren sui kau dumplings toe en kook 8 minuten op middelhoog vuur.  
5. Voeg de bevroren visballetjes toe en kook nog 4 minuten mee.  
6. Voeg de paksoi toe en kook nog 2 minuten, tot de stelen doorzichtig wit zijn. Zet het vuur uit.  
   - *Gebruik je verse visballetjes die al gaar zijn? Voeg deze dan pas tegelijk met de paksoi toe.*  
7. Strooi wat bosui-ringetjes in de soepkommen bij de noedels. Schep er 3 dumplings, 3 visballetjes en paksoi bij. Giet er soep overheen zodat de noedels weer warm worden.  
8. Serveer met een scheutje sojasaus en gebakken uitjes.  

## Notities

**Tip**: Voor een vegetarische versie gebruik je groentebouillon en vervang je de dumplings en visballetjes door tofu en groenteballetjes (Aziatische toko).  

**Bron**: kinderboek [Waar is mijn noedelsoep?](https://www.google.com/url?sa=t&source=web&rct=j&opi=89978449&url=https://www.bol.com/nl/nl/p/waar-is-mijn-noedelsoep/9200000114396573/&ved=2ahUKEwjO2bnV5NuPAxXz8bsIHUpmOHUQFnoECCcQAQ&usg=AOvVaw3w9gFiJDXecTMKz19r_99j)
